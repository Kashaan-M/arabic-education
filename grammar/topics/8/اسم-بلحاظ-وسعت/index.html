<!doctype html><html lang="en"><head><meta charset="UTF-8"><meta name="viewport" content="width=device-width,initial-scale=1"><meta name="googlebot" content="index,follow"><meta name="title" content="اسم بلحاظ وسعت( معرفہ / نکرہ)"><meta name="description" content="اسم بلحاظ وسعت( معرفہ / نکرہ)"><meta property="og:type" content="website"><meta property="og:url" content="/grammar/topics/8/اسم-بلحاظ-وسعت/"><meta property="og:locale" content="ur-PK"><meta property="og:title" content="اسم بلحاظ وسعت( معرفہ / نکرہ)"><meta property="og:description" content="اسم بلحاظ وسعت( معرفہ / نکرہ)"><meta property="og:image" content="/public/images/asaanarabic.webp"><meta property="og:image:alt" content="Asaan Arabic"><meta name="twitter:card" content="website"><meta name="twitter:url" content="/grammar/topics/8/اسم-بلحاظ-وسعت/"><meta name="twitter:title" content="اسم بلحاظ وسعت( معرفہ / نکرہ)"><meta name="twitter:description" content="اسم بلحاظ وسعت( معرفہ / نکرہ)"><meta name="twitter:image" content="/public/images/asaanarabic.webp"><meta name="twitter:image:alt" content="Asaan Arabic"><link rel="stylesheet" href="/public/css/styles.css"><title>اسم بلحاظ وسعت( معرفہ / نکرہ)</title><script src="/public/js/nav.js" defer="defer"></script></head><body><nav class="navbar bg-primary-dark"><div class="toggle-btn m-0 me-8"><span class="hamburger"></span></div><h4 class="m-0 me-8 mt-4 mb-4 color-white size-1_75">آسان عربی</h4><ul class="flex justify-content-center align-items-center list-style-none me-8" id="nav-links"><li class="bg-transparent px-4 pt-2 pb-2 mx-2"><a href="/" class="color-white size-1_5">صفحہ اول</a></li><li class="bg-transparent px-4 pt-2 pb-2 mx-2"><a href="/grammar/topics/" class="color-white size-1_5">اسباق</a></li><li class="bg-transparent px-4 pt-2 pb-2 mx-2"><a href="/grammar/exercises/" class="color-white size-1_5">مشقیں</a></li><li class="bg-transparent px-4 pt-2 pb-2 mx-2"><a href="/blog/" class="color-white size-1_5">بلاگ</a></li><li class="bg-transparent px-4 pt-2 pb-2 mx-2"><a href="/FAQs/" class="color-white size-1_5">FAQ</a></li></ul></nav><div class="overlay w-100 h-100 fixed top-0 left-0 bottom-0 right-0 d-none"></div><aside class="sidebar fixed top-0 right-0 h-100 bg-dark overflow-scroll d-none"><h4 class="m-0 me-8 mt-4 mb-4 color-white">آسان عربی</h4><ul class="flex-col justify-content-center align-items-center list-style-none mt-8 d-none" id="sidebar-links"><li class="flex justify-content-between align-items-center bg-transparent px-4 py-2 my-2"><a href="/" class="color-white size-1_5 inline-block ms-16 w-auto">صفحہ اول</a></li><li class="flex justify-content-between align-items-center bg-transparent px-4 py-2 my-2"><a href="/grammar/topics/" class="color-white size-1_5 inline-block ms-16 w-auto">اسباق</a><div class="chevron inline-block p-5" data-page="/grammar/topics/"></div></li><ul class="bg-dark-gray nested-pages" data-page="/grammar/topics/"><li class="entrychildren ms-2 mt-2 me-4 mb-2 p-2"><a href="/grammar/topics/1/حروف-تہجی-اور-حرکات/" class="color-offwhite">حروف تہجی اور حرکات</a></li><li class="entrychildren ms-2 mt-2 me-4 mb-2 p-2"><a href="/grammar/topics/2/کلمہ-اور-اس-کی-اقسام/" class="color-offwhite">کلمہ اور اس کی اقسام</a></li><li class="entrychildren ms-2 mt-2 me-4 mb-2 p-2"><a href="/grammar/topics/3/اسم/" class="color-offwhite">اسم</a></li><li class="entrychildren ms-2 mt-2 me-4 mb-2 p-2"><a href="/grammar/topics/4/اسم-کی-حالت/" class="color-offwhite">اسم کی حالت(Case)</a></li><li class="entrychildren ms-2 mt-2 me-4 mb-2 p-2"><a href="/grammar/topics/5/اسم-کی-حالت-حصہ-دوم/" class="color-offwhite">اسم کی حالت (حصہ دوم)</a></li><li class="entrychildren ms-2 mt-2 me-4 mb-2 p-2"><a href="/grammar/topics/6/جنس/" class="color-offwhite">جنس (Gender)</a></li><li class="entrychildren ms-2 mt-2 me-4 mb-2 p-2"><a href="/grammar/topics/7/عدد/" class="color-offwhite">عدد (Number)</a></li><li class="entrychildren ms-2 mt-2 me-4 mb-2 p-2"><a href="/grammar/topics/8/اسم-بلحاظ-وسعت/" class="color-offwhite">اسم بلحاظ وسعت( معرفہ / نکرہ)</a></li><li class="entrychildren ms-2 mt-2 me-4 mb-2 p-2"><a href="/grammar/topics/9/مرکبات/" class="color-offwhite">مرکبات</a></li></ul><li class="flex justify-content-between align-items-center bg-transparent px-4 py-2 my-2"><a href="/grammar/exercises/" class="color-white size-1_5 inline-block ms-16 w-auto">مشقیں</a><div class="chevron inline-block p-5" data-page="/grammar/exercises/"></div></li><ul class="bg-dark-gray nested-pages" data-page="/grammar/exercises/"><li class="entrychildren ms-2 mt-2 me-4 mb-2 p-2"><a href="/grammar/exercises/4/اسم-کی-حالت/" class="color-offwhite">اسم کی حالت(Case)</a></li><li class="entrychildren ms-2 mt-2 me-4 mb-2 p-2"><a href="/grammar/exercises/5/اسم-کی-حالت-حصہ-دوم/" class="color-offwhite">اسم کی حالت (حصہ دوم)</a></li><li class="entrychildren ms-2 mt-2 me-4 mb-2 p-2"><a href="/grammar/exercises/6/جنس/" class="color-offwhite">جنس (Gender)</a></li><li class="entrychildren ms-2 mt-2 me-4 mb-2 p-2"><a href="/grammar/exercises/7/عدد/" class="color-offwhite">عدد (Number)</a></li><li class="entrychildren ms-2 mt-2 me-4 mb-2 p-2"><a href="/grammar/exercises/9/مرکبات/" class="color-offwhite">مرکبات</a></li></ul><li class="flex justify-content-between align-items-center bg-transparent px-4 py-2 my-2"><a href="/blog/" class="color-white size-1_5 inline-block ms-16 w-auto">بلاگ</a></li><li class="flex justify-content-between align-items-center bg-transparent px-4 py-2 my-2"><a href="/FAQs/" class="color-white size-1_5 inline-block ms-16 w-auto">FAQ</a></li></ul></aside><main class="px-5"><h1>اسم بلحاظ وسعت( معرفہ / نکرہ)</h1><p><span class="un">8:1</span>وسعت کے لحاظ سے اسم دو طرح کا ہوتا ہے:<span class="en"> (1) </span>اسمِ نکرہ <span class="en">(common noun)</span> اور <span class="en">(2)</span> اسمِ معرفہ <span class="en">(proper noun)</span>۔ اسم نکرہ ایسے اسم کو کہتے ہیں جو کسی عام چیز پر بولا جائے۔ جیسے اردو میں ہم کہتے ہیں " ایک لڑکا آیا"۔ اب یہاں اسم "لڑکا" نکرہ ہے۔ اردو میں اسمِ نکرہ کی کچھ علامتیں ہیں۔ مثلاََ "ایک" ، "کوئی"، "کچھ" ، "بعض"&nbsp; اور "چند" وغیرہ۔ اور اسمِ نکرہ کے ساتھ کوئی موزوں علامت لگانی ہوتی ہے۔ اس کے برعکس انگریزی میں لفظ <span class="en">"The"</span>&nbsp; معرفہ کی علامت ہے۔ چنانچہ انگریزی میں <span class="en">"boy"</span> اسمِ نکرہ ہے اور اس کا مطلب ہے "کوئی لڑکا" جبکہ <span class="en">"The&nbsp; Boy"</span> اسمِ معرفہ ہے اور اس کا مطلب ہے "لڑکا"۔ یعنی ایسا مخصوص لڑکا جو بات کرنے والوں کے ذہن میں موجود ہے یا گفتگو کے دوران جس کا ذکر آچکا ہے۔</p><p><span class="un">8:2</span>عربی میں اسمِ نکرہ کی علامات یہ ہے کہ اسمِ نکرہ کےآخری حرف پر بالعموم تنویں آتی ہے۔ مثلاََ <span class="en">"man"</span> یا "کوئی مرد" کا عربی ترجمہ ہوگا <span class="ar">"رَجُلٌ"</span> ، <span class="ar">"رَجُلََا"</span>، یا <span class="ar">"رَجُلِِ"</span> اور اسمِ معرفہ کی ایک عام علامت یہ ہے کہ اسم کے شروع میں لامِ تعریف یعنی "اَلْ" کا اضافہ کرتے ہیں اور آخری حرف سے تنوین ختم کر دیتے ہیں۔ مثلاََ <span class="en">"The Man"</span> یا "مرد" کا عربی ترجمہ ہوگا <span class="ar">"اَلرَّجُلُ"</span>، <span class="ar">"اَلرَّجُلَ"</span>، یا <span class="ar">"اَلرَّجُلِ"</span>۔</p><p><span class="un">8:3</span>عربی میں اسمِ نکرہ کی کئی قسمیں ہیں۔ لیکن فی الحال آپ کو تمام اقسام یاد کرنے کی ضرورت نہیں ہے۔ اس سلسلہ میں دو اصول یاد کرلیں۔ اول یہ کہ جو بھی اسم معرفہ نہیں ہوگا اسے نکرہ مانا جائے گا۔دوم یہ کہ اسمِ نکرہ کے آخر میں عام طور پر تنوین آتی ہے۔گنتی کے صرف چند الفاظ اس سے مستثنٰی ہیں۔کچھ اسم ایسے ہیں جو کسی کے نام ہونے کی وجہ سے معرفہ ہوتے ہیں، لیکن ان کے آخر میں تنوین بھی آجاتی ہے۔جیسے<span class="ar"> مُحَمَّدٌ</span>،<span class="ar"> زَيْدٌ </span>وغیرہ اور ان کے درمیان تمیز کرنے میں کوئی دقت نہیں ہوتی۔اس کے علاوہ اسمِ نکرہ کی صرف دو قسمیں، جو زیادہ استعمال ہوتی ہیں، انہیں ذہن نشین کرلیں۔ایک قسم "اسمِ ذات" ہے جو کسی جاندار یا بے جان چیز کی جنس کا نام ہو جیسے<span class="ar"> اِنْسَانٌ </span>(انسان)،<span class="ar"> فَرَسٌ</span> (گھوڑا) یا <span class="ar">حَجَرٌ </span>(پتھر) وغیرہ۔ دوسری قسم "اسمِ صفت" ہے جو کسی چیز کی کوئی صفت ظاہر کرے۔ جیسے<span class="ar"> حَسَنٌ</span> (اچھا، خوبصورت)،<span class="ar"> طَیِّبٌ</span> (اچھا، پاک) ، یا <span class="ar">سَھْلٌ</span> (آسان) وغیرہ۔</p><p><span class="un">8:4</span>فی الحال اسم معرفہ کی پانچ قسمیں ذہن نشین کر لیں</p><ol style="list-style-type:lower-roman"><li><span>&nbsp;<strong>اسمِ علم:&nbsp;</strong>یعنی وہ الفاظ جو کسی اسمِ ذات کی پہچان کے لیے اس کے نام کے طور پر استعمال ہوتے ہیں۔ جیسے ایک انسان کی پہچان کے لیے<span class="ar"> حَامِدٌ </span>، ایک شخص کی پہچان کے لیے<span class="ar"> بَغْدَادٌ</span> وغیرہ</span></li><li><span><strong>اسمِ ضمیر (<span class="en">Pronouns</span>) :</strong>&nbsp; یعنی وہ الفاظ جو کسی کے نام کی جگہ استعمال ہوتے ہیں، جیسے اردو میں ہم اس طرح نہیں کہتے کہ حامد کالج سے آیا اور حامد بہت خوش تھا ، بلکہ یوں کہتے ہیں کہ حامد کالج سے آیا اور وہ بہت خوش تھا۔ یہاں لفظ "وہ" حامد کے لیے استعمال ہوا ہے، اس لیے معرفہ ہے۔ یہی وجہ ہے کہ تمام ضمیریں معرفہ ہوتی ہیں۔عربی میں اس کی مثالیں یہ ہیں: <span class="ar">ھُوَ </span>(وہ)،<span class="ar"> اَنْتَ</span> (تو)،<span class="ar"> اَنَا </span>(میں) وغیرہ۔</span></li><li><span><strong>اسمِ اشارہ (<span class="en">Demonstrative Pronouns</span>):</strong> یعنی وہ الفاظ جو کسی چیز کی طرف اشارہ کرنے کے لیے استعمال ہوتے ہیں، جیسے<span class="ar"> ھٰذَا</span> (یہ، مذکر) ،<span class="ar"> ذٰلِکَ</span> (وہ، مذکر) ۔ ذہن میں یہ بات واضح کرلیں کہ جب کسی چیز کی طرف اشارہ کر دیا جاتا ہے تو وہ کوئی عام چیز نہیں رہتی بلکہ خاص ہوجاتی ہے۔یہی وجہ ہے کہ تمام اسمائے اشارہ معرفہ ہوتے ہیں۔</span></li><li><span><strong>اسم موصول :</strong>جیسے<span class="ar"> اَلَّذِیْ</span> (جو کہ ، مذکر)، <span class="ar">اَلَّتِي</span> (جو کہ ، مؤنث) وغیرہ ۔ اسمائے موصولہ بھی معرفہ ہوتے ہیں۔</span></li><li><span><strong><span class="ar">مُعَرَّف بِالّلام</span> :</strong> یعنی لام (اَلْ) سے معرفہ بنایا ہوا۔ جب کسی نکرہ لفظ کو معرفہ طور پر استعمال کرنا ہوتا ہے تو عربی&nbsp; میں اس سے پہلے الف لام (اَلْ) لگا دیتے ہیں، جسے لام تعریف کہتے ہیں۔جیسے <span class="ar">فَرَسٌ </span>کے معنی ہیں کوئی گھوڑا لیکن<span class="ar"> اَلْفَرَسُ</span> کے معنی ہیں مخصوص گھوڑا۔<span class="ar"> اَلرَّجُلُ</span> (مخصوص مرد) وغیرہ</span></li></ol><p>کسی نکرہ کو معرفہ بنانے کے لیے جب اس پر لامِ تعریف داخل کرتے ہیں تو پھر اُس لفظ کے استعمال میں چند قواعد کا خیال کرنا ہوتا ہے۔ فی الحال ان میں سے دو قواعد آپ ذہن نشین کر لیں۔باقی قواعد ان شاء اللہ تعالٰی آئندہ اسباق میں بتائے جائیں گے۔&nbsp;</p><p><strong>پہلا قاعدہ:&nbsp;</strong>جب کسی اسمِ نکرہ پر لام تعریف داخل ہوگا تو وہ اس کی تنوین کو ختم کر دے گا، جیسے حالتِ نکرہ میں<span class="ar"> رَجُلٌ</span> ، <span class="ar">فَرَسٌ</span> وغیرہ کے آخری حرف پر تنویں ہے، لیکن جب ان کو معرفہ بناتے ہیں تو یہ <span class="ar">اَلرَّجُلُ</span>،<span class="ar"> اَلْفَرَسُ</span> ہو جاتے ہیں۔ اب ان کے آخری حرف پر تنوین ختم ہو گئی اور صرف ایک پیش رہ گئی ۔یہ بہت پکا قاعدہ ہے۔ اس لیے اس بات کو خوب اچھی طرح یاد کر لیں کہ معرف بالّلام پر تنوین کبھی نہیں آئے گی۔</p><p><strong>دوسرا قاعدہ:&nbsp;</strong>آپ نے نوٹ کیا ہوگا کہ بعض الفاظ میں لامِ تعریف کے ہمزہ کو لام پر جزم دے کر پڑھتے ہیں، جیسے<span class="ar"> اَلْقَمَرُ </span>، جبکہ بعض الفاظ میں لام کو نظر انداز کر کے ہمزہ کو براہِ راست اگلے حرف پر تشدید دے کر ملاتے ہیں، جیسے<span class="ar"> اَلشَّمْسُ</span>۔ تو اب سمجھ لیجئے کہ کچھ حروف ایسے ہیں جن سے شروع ہونے والے الفاظ پر جب لامِ تعریف داخل ہوگا تو <span class="ar">اَلْقَمَرُ </span>کے اصول کا اطلاق ہوگا۔اس لیے ایسے حروف کو حروفِ قمری کہتے ہیں اور جن حروف سے شروع ہونے والے الفاظ پر<span class="ar"> اَلشَّمْسُ&nbsp; </span>کے اصول کا اطلاق ہوتا ہے، انہیں حروفِ شمسی کہتے ہیں۔ آپ کو یاد کرنا ہوگا کہ کون سے حروف شمسی اور کون سے حروف قمری ہیں، اور ان کی ترکیب بہت آسان ہے۔ ایک کاغذ پر عربی کے حروف تہجی لکھ لیں۔ پھر و ، ذ سے ط، ظ تک تمام حروف کو <span class="en">underline</span> کر لیں۔ ان سے قبل کے دو حروف ت ، ث اور بعد کے دو حروف ل، ن کو بھی انڈر لائن کر لیں۔ یہ سب حروفِ شمسی ہیں۔ باقی تمام حروف ِ قمری ہیں۔</p><p class="highlight"><span class="bold">"حق کا خوف عجب غم ہے"</span> : اس جملہ میں آنے والے تمام حروف قمری ہیں</p><p>یہ بات ذہن نشین کرلیں کہ مذکورہ بالا قاعدہ حقیقتََا عربی گریمر کا نہیں بلکہ تجوید کا ہے، لیکن عربی زبان کو درست طریقہ پر بولنے اور لکھنے کے لیے اس کا علم بھی ضروری ہے۔</p><p>پیراگراف&nbsp; نمبر<a href="/grammar/topics/5/اسم-کی-حالت-حصہ-دوم/"> 5:3 </a>میں ہم پڑھ آئے ہیں کہ غیر منصرف اسماء حالتِ جر میں&nbsp; زیر قبول نہیں کرتے۔ جیسے<span class="ar"> مَسَاجِدُ</span> حالت نصب مِیں<span class="ar"> مَسَاجِدَ </span>ہو جائے گا، لیکن حالتِ جر میں<span class="ar"> مَسَاجِدِ </span>نہیں ہوگا بلکہ <span class="ar">مَسَاجِدَ</span> ہی رہے گا۔ اس اصول کے دو استثناء <span class="en">(exceptions)</span> ہیں۔ اول یہ کہ غیر منصرف اسم جب معرف بالّلام ہوتا ہے تو حالتِ جر میں زیر قبول کرتا ہے ، جیسے<span class="ar"> اَلْمَسَاجِدُ</span> سے حالت نصب میں <span class="ar">اَلْمَسَاجِدَ </span>ہوگا اور حالتِ جر میں<span class="ar"> اَلْمَسَاجِدِ </span>ہو جائے گا۔ دوسرا استثناء ان شاء اللہ ہم آئندہ سبق میں پڑھیں گے۔</p><p>پچھلے سبق کی مشق میں جتنے الفاظ دیے گئے ہیں ان کی اب 36 شکلیں بنائیں یعنی 18 شکلیں نکرہ کی اور 18 شکلیں معرفہ کی۔</p><p></p><div class="flex justify-content-around align-items-center mt-5"><a href="/grammar/topics/7/عدد/" class="lnks-btn inline-block mx-4 size-1">پچھلا سبق</a> <button disabled="true" class="lnks-btn-disabled inline-block mx-4 size-1">اس درس کی مشق</button> <a href="/grammar/topics/9/مرکبات/" class="lnks-btn inline-block mx-4 size-1">اگلا سبق</a></div><p></p></main><footer><p class="size-1">&copy; Kashaan Mahmood</p></footer></body></html>